Antud magistritöö põhieesmärgiks on võrrelda masinõppe meetodeid ja tuua välja täpseim mudel, mis suudaks tuvastada metsaraiet satelliidipiltidelt. Mida aeg edasi seda rohkem on riigid hakanud mõistma kui tähtis on metsamajandus, metsade säilitamine ja hoidmine. Tehnoloogia pideva arenguga on hakatud ka otsima viise kuidas riik või kogukond saaksid paremat ülevaadet suurtest metsaga kaetud aladest. Metsa seireks kasutatakse peamiselt mehitamata õhusõidukeid (Unmanned Aerial Vechicles), maapealseid sensoreid, satelliidipildi töötlust, vabatahtlike kaasavaid rakendusi (Crowdsourcing Applications) \cite{cheungPerimeterDefense42015}.

Praegusel hetkel kasutatakse Eestis mõni aasta tagasi Keskkonnaagentuuri ja Tartu Ülikooli koostöös väljatöötatud statistika mudelit, mis raie tuvastamiseks kasutab suvasalu (Random forest) algoritmi \cite{TartuUlikooliTeadlased2020} satellidi piltidelt. Selle mudeli esmased tulemused olid paljulubavad, aga peale mõndaaegset kasutamist pole see ikkagi rahuldavaid tulemusi andnud ja mudeli kasutajad on sunnitud siiski manuaalseid viise kasutama.

Euroopa Liidu kaugseireprogrammt Copernicus võimaldab Eesti riigil koguda satelliidi pilte andmekeskusesse Esthub \cite{maa-ametRiiklikSatelliidiandmeteKeskus}. Lisaks muule infole, mida hallatakse Copernicus-es ja seeläbi ka Esthub-is, on kasutusel informatsioon mis tuleb erinevatelt Sentineli nime kandvatelt satelliitidelt \cite{InfrastructureOverviewCopernicus}. Kuna Sentinel-2 on juba 2015. aastast töös olnud, sisaldab laia valikut valgusribasid ning on tiheda korduskülastus sagedusega \cite{Sentinel2OverviewScienceDirect}, siis keskendub käesolev magistritöö peamiselt sellele sateliidi tüübile.

Sellest tulenevalt ona üheks alam eesmärgiks luua Python programm, mis hõlbustaks satelliidi piltide allalaadimist ja töötlemist. Peale andmete kogumist on plaan läbi viia tänapäevaste masinõppe mudelite võrdlus raiete tuvastamiseks. Raiet hinnatakse piksli põhise täpsusega üle pildi. Hiljuti on tehtud mitmeid uuringuid selles valdkonnas, kus kasutatakse ka suvasalu, XGBoost ja U-Net’il põhinevaid mudeli arhitektuure \cite{isaienkovDeepLearningRegular2021}, \cite{podoprigorovaRecognitionForestDamage2024}. Mõlemas uurimistöös on ka mudelite võrdlus välja toodud, aga need keskenduvad erinevatel suundadel. Esimese puhul ehitatakse mudelid kasutades rohkem pilte läbi aja, et mudel saaks paremini tuvastada muutust. Teise puhul keskendutakse erinevate lainepikkuste kombineerimisele, et tabada muutusi. 

Peale mudelite treenimist samadelt lähteandmetelt on antud magistritöös välja toodud tulemuste mõõtmine. Piksli tasemel täpsuse mõõtmiseks kasutatakse Intersection over Union - kattuvuse hinnang, Dice Coefficient - meetrika mis on põhimõtteliselt segmenteerimise F1 Score \cite{IntersectionUnionIoU}, \cite{UnderstandingDICECOEFFICIENT}. Nende tulemuste abil saab teha võrdluse erinevate tuvastusmudelite vahel, et leida neist täpseim.
